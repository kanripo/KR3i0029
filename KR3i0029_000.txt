# -*- mode: mandoku-view; -*-
#+TITLE: 洛陽牡丹記
#+DATE: 2015-08-24 23:18:12.252216
#+PROPERTY: ID KR3i0029
#+PROPERTY: BASEEDITION WYG    
#+PROPERTY: JUAN 提要
<pb:KR3i0029_WYG_000-1a>¶
欽定四庫全書　　　　　子部九¶
　提要¶
　　洛陽牡丹記　　　　　譜録類三(草木禽魚之/屬)¶
　　　　(臣/)等謹案洛陽牡丹記一卷宋歐陽修撰修¶
　　　　有詩本義等書已别著録是記凡三篇一曰¶
　　　　花品叙所列凡二十四種二曰花釋名述花¶
　　　　名之所自來三曰風俗記首畧叙遊宴及貢¶
　　　　花餘皆接植栽灌之事文格絶古雅有法蔡¶
<pb:KR3i0029_WYG_000-1b>¶
　　　　襄嘗書而刻之於家以拓本遺修修自為跋¶
　　　　其後已編入文忠全集中此其單行之本也¶
　　　　周必大作歐集考異稱當時士大夫家有修¶
　　　　牡丹譜印本始列花品叙及名品與此卷前¶
　　　　兩篇頗同其後則曰叙事宫禁貴家寺觀府¶
　　　　署元白詩譏鄙吳蜀詩集記異雜記本朝雙¶
　　　　頭花進花丁晉公續花譜凡十六門萬餘言¶
　　　　後有梅堯臣跋其妄尤甚葢出假托云云據¶
<pb:KR3i0029_WYG_000-2a>¶
　　　　此是宋時尚别有一本故宋史藝文志亦以¶
　　　　牡丹譜著録而不稱牡丹記自必大考正後¶
　　　　其書始廢不行可見坊刻贋本由來固已久¶
　　　　矣¶
　　揚州芍藥譜　　　　　譜録類三(草木禽魚之/屬)¶
　　　　(臣/)等謹案揚州芍藥譜一卷宋王觀撰觀字¶
　　　　達叟如皋人熈寧中嘗以將仕郎守大理寺¶
　　　　丞知揚州江都縣在任為揚州賦上之大蒙¶
<pb:KR3i0029_WYG_000-2b>¶
　　　　褒賞賜緋衣銀章事蹟見嘉靖維揚志中汪¶
　　　　士賢刻入山居雜志題為江都人者誤也揚¶
　　　　州芍藥自宋初名於天下與洛陽牡丹俱貴¶
　　　　於時宋史藝文志載為之譜者三家其一孔¶
　　　　武仲其一劉攽其一即觀此譜而觀譜最後¶
　　　　出至今獨存孔劉二家則世已無傳僅陳景¶
　　　　沂全芳備祖載有其畧今與此譜相校其所¶
　　　　謂三十一品前人所定者實即本之於劉譜¶
<pb:KR3i0029_WYG_000-3a>¶
　　　　惟劉譜有妬裙紅一品此譜改作妒鵞黄又¶
　　　　畧為移易其次序其劉譜所無者新増八種¶
　　　　而已又觀後論所稱或者謂唐張祜杜牧盧¶
　　　　仝之徒居揚日久無一言及芍藥意古未有¶
　　　　如今之盛云云亦即孔譜序中語觀葢取其¶
　　　　意而翻駁之至孔譜謂可紀者三十有三種¶
　　　　具列其名比劉譜較多二種今嘉靖維揚志尚¶
　　　　存原目亦頗有所異同焉乾隆四十六年三¶
<pb:KR3i0029_WYG_000-3b>¶
　　　　月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
